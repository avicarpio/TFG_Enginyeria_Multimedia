TFG_Enginyeria_Multimedia

Created with Lyx

[PDF Complet](https://github.com/avicarpio/TFG_Enginyeria_Multimedia/releases/download/untagged-9fbf34dd08339d078dd2/TFGAlexVicente.pdf) 

Resum del projecte

L’evolució de les tecnologies en el sector multimèdia és imparable, cada cop
tenim a la nostra disposició més serveis de streaming, «video on demand» i
eines de producció molt professionals a l’abast de qualsevol tipus d’usuari. I
a la vegada, la demanda per aquest tipus d’eines també creix, ja que la gent
s’interessa en donar-se a conèixer, retransmetre conferències, entretenir, i ho
volen fer amb la major qualitat possible. El gran problema és que no tothom
disposa d’una màquina suficientment potent per suportar eines de producció
de vídeo tant potents, o dels coneixements tècnics necessaris per utilitzar-los.
Partint d’aquesta base, s’ha marcat com a objectiu principal d’aquest
projecte crear una aplicació de live video mixing usant tecnologies alterna-
tives, amb els punts clau: remot, escalable, senzill i potent. Es vol posar
a disposició de qualsevol usuari, una eina al núvol capaç d’aconseguir uns
resultats equivalents o superiors a les eines de vídeo més professionals. Al
estar executada al núvol, vol dir que no s’utilitzaran recursos de la màquina
local, per tant qualsevol tipus d’ordinador, per molt simple o antic que
sigui, podrà treballar amb vídeos d’alta qualitat i realitzar composicions
extraordinàries. En resum, es vol crear una aplicació multimèdia amb la
que poder gestionar fluxos de vídeo d’entrada i de sortida, combinant-los i
gestionant-los d’una manera senzilla, eficaç i ràpida. Durant el transcurs
d’aquest treball, s’anirà veient que hi ha moltes possibilitats per dur a terme
l’objectiu, es plantejaran totes elles, es compararan, i s’escollirà la que més
s’adeqüi a les necessitats.
Aquest projecte ha estat realitzat a l’empresa Watchity S.L., on he estat
treballant com a becari, i a la vegada ho he combinat amb el meu treball
final de grau. Ja que es tracta d’una idea molt interessant i innovadora, que
em va cridar molt l’atenció des de el primer moment. En aquesta empresa ja
disposen d’una eina al núvol per tractar vídeo, porten anys treballant amb
ella i han comprovat que la demanda per aquest tipus d’eines és real, pel que
volen evolucionar el sistema i donar més possibilitats d’edició. Actualment
tenen una aplicació basada en una eina anomenada Snowmix que té les
seves limitacions. La quantitat de vídeos amb la que es pot treballar és
limitat, estàs lligat a un programari que no controles i els efectes que es
poden aplicar sobre els vídeos són massa senzills. S’analitzarà l’aplicació
actual, es compararà i es decidiran uns requisits indispensables pel seu
successor. Aquesta és una de les raons per la qual es van plantejar contractar
un becari que refés el sistema des de un altre punt de vista totalment diferent.
En el mercat existeixen algunes altres propostes. Com a exemples de
competència tenim vMix o Wirecast, com a software instal·lable, que fan
vídeo mixing professional, pel que es requereixen uns coneixements tècnics
sobre el món audiovisual. Per altre banda tindríem StreamYard o Restream
que fan vídeo mixing al núvol, però llavors es queden bastant limitats, no
es permet gaire control sobre l’escena, no tenen gaires efectes que donin
un toc elegant i es nota a simple vista que s’està usant una eina que no és
professional. I és aquí on Watchity vol incidir com a una proposta diferencial,
creant una eina potent al núvol totalment remota i a la vegada, potent.
Alguns exemples de les empreses/entitats que ja han treballat anterior-
ment amb Watchity són: el Correo Gallego, l’Oréal, Generalitat de Catalunya,
Honda...
